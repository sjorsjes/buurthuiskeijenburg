---
eleventyNavigation:
    parent: Verenigingen
    key: Bigband No Guts No Glory
---

Graag stellen wij ons aan u voor:   BIG BAND NO GUTS NO GLORY.

Wij hebben onze repetitieruimte gevonden bij buurthuis Keijenburg, alwaar wij volkomen coronaproof kunnen repeteren. 
Onze Big Band, opgericht in 2003, is een groep die voornamelijk bestaat uit mensen die het arbeidzame leven inmiddels afgesloten hebben en van een 
welverdiend pensioen aan het genieten zijn. Toch spat het enthousiasme er muzikaal gezien nog steeds van af. 
Zeker ook bij enkele jongeren die in ons midden naar volle tevredenheid hun plaatsje hebben gevonden. We hebben zowel mannelijke als vrouwelijke leden. 

Ons repertoire is zeer gevarieerd. We spelen een groot aantal bekende nummers, zowel uit het klassieke bigband repertoire als uit de wereld van de musicals. 
Enkele voorbeelden uit het programma:  Basin Street Blues, What a wonderful world maar ook Hello Dolly, Fever en Summertime van George Gershwin 
gaan we niet uit de weg. 
Enkele nummers worden voor de afwisseling ook voorzien van zang door een van onze leden. 

Onze complete bezetting bestaat uit : 3 trompettisten, 4 trombones, 2 altsaxen, 2 tenorsaxen, 1 baritonsax, piano, stringbas, gitaar en drums. 
Alles onder muzikale leiding van Piet Schepers (dirigent).   
Ook al zijn we behoorlijk goed bezet, er zou nog best plaats zijn voor een trompet, een 2e altsax, een 2e tenorsax en een bastrombone.

Er kan bij ons altijd vrijblijvend een bezoekje worden afgelegd of met ons contact worden opgenomen. 
Wij repeteren iedere dinsdagmiddag van 14.00 uur tot 16.00 uur.

Mocht U  n.a.v. bovenstaand nog vragen hebben, neem gerust contact met ons op .
Graag verwijzen wij u ook naar onze website:  www.bigband-ngng.nl 


Trombonist en P.R. NGNG: 
reneelsten@gmail.com                                         
0165 343612                                                          
06 46992091

Cees Elsten
Bestuur
0165-541960
0640172750
