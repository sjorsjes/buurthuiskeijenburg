---
layout: content
date: 2022-01-27
tags: news
title: Wees welkom bij Buurthuis Keijenburg.
---
## Diversiteit bij Buurthuis Keijenburg.

Sinds de versoeplingen van 15 jan jl zijn we gelukkig weer open, er is wel een QR code nodig om binnen te mogen. 
Zie voor meer informatie de corona regels onderaan deze pagina of het protocol versie jan 2022.

Bij buurthuis Keijenburg is er van alles te doen!
Mocht u tijd over hebben, zin hebben in een praatje, gezelschap of een nieuwe hobby zoeken....
Keijenburg heeft een divers aanbod van vaste activiteiten! Van handwerken tot biljart, van bewegen op maat tot het leren van nieuwe talen.
Voor meer informatie kijkt u onder het kopje verenigingen en in de vaste week planning.
Mocht u meer willen weten of vragen hebben kunt u natuurlijk altijd contact met ons opnemen.
Alle vaste activiteiten zijn gewoon te bezoeken zonder corona check!
(Enkel de extra evenementen/afspraken en het gebruik van het cafe zullen enkel toegankelijk zijn met een corona check aan de deur. )

## Zelf iets opzetten?
Indien uw activiteit er niet bijstaat, en u deze wel op zou willen zetten... 
Neemt u vooral contact op met onze zakelijk leidster Anne-Belle.
Ook voor eenmalige activiteiten of evenementen bent u aan het juiste adres.
We hebben een fijne en warme groep met vrijwilligers waar we goed voor zorgen. U voelt zich hier vast thuis!

## Vergaderen.
Ook kunt u ruimtes huren voor uw vergadering, activiteit of bijeenkomst.
Foto's van onze ruimten vindt u onder het kopje zaalverhuur en voor meer info weet u ons te vinden.
(Voor particuliere feesten en partijen zijn deze ruimtes helaas niet te huren)

## zet in je agenda! 22 Feb; Speurtocht voor de gezinnen in de wijk Burgerhout!
Om 16 uur start er bij Buurthuis Keijenburg een speurtocht voor gezinnen uit onze mooie wijk!
Het wordt georganiseerd door stichting buurtgezinnen en ieder gezin mag mee doen! 
Kom ook gezelig langs!

## Rondje Burgerhout; wandelroute.
Stap door de Roosendaalse buurt waar katholieke historie en de turfvaart tot leven komen; 
ontwikkeld door stichting Burgerhout Bruist.

De folder met informatie over onze mooie wijk, inclusief routekaartje, is gratis verkrijgbaar 
bij Buurthuis Keijenburg en VVV Roosendaal (adres: Markt 71) of [download hier de folder](/lib/files/rondje-burgerhout.pdf) om zelf te printen.

## Corona binnenkomst met QR code.
Natuurlijk volgen wij de richtlijnen vanuit de overheid. 
We zijn gelukkig weer volledig geopend tot 22.00 savonds. Binnenkomst is met een QR code.
We zijn verplicht uw QR code bij binnekomst te scannen.(via smartfone of op papier) Zonder code kunt u helaas niet binnen.
Uw code wordt bij de bar gescant.
Mocht u hulp nodig hebben met het aanvragen of klaarzetten van uw QR code raden wij u aan contact te zoeken met het Digipunt van Roosendaal.
Zij zijn te benaderen via wonenplus@wijzijntraverse.nl of telefoonnummer 06-38772526.

De horeca/bar is per 28 januari ook weer open. Dat betekend dat u weer in het cafe plaats mag nemen en er alcohol geschonken mag worden.
Een mondkapje is ten aller tijden verplicht, als u plaats neemt mag deze af. 
Ook de 1,5 meter dient nog in acht genomen te worden. Houd dus ruimte tussen de zitplaatsen.

Zodra er veranderingen komen in deze regels hoort u dit vanzelfsprekend van ons.


Graag tot ziens!
Blijf gezond!

Team Keijenburg
