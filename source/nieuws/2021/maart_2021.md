---
layout: content
date: 2021-03-05
tags: news
title: Wat kan er in deze Corona-periode WEL binnen Keijenburg?
---
**Activiteiten gedurende Corona-periode**

**Koffie drinken bij ‘’Buurvrouw Keij’’**
Elke dinsdag- en donderdagmiddag van 14.00 tot 16.00 uur nodigen wij u van harte om onder het genot van een kopje koffie een praatje te komen maken. 
Voor eenieder die hier behoefte aan heeft. U dient zich hier wel vooraf voor aan te melden.

**Prikdienst**
Elke dinsdag van 08.30 tot 09.15 uur is de prikdienst van Diagnovum geopend.

**Rondje Burgerhout (4 km.)**
U kunt deze route vinden op www.rondjeburgerhout.nl of u kunt de folder ophalen bij het buurthuis op dinsdag- of donderdagmiddag tussen 14.00 en 16.00 uur.

**Seniorenbingo**
Elke 2e vrijdag van de maand organiseren wij een seniorenbingo voor kwetsbare ouderen. Aanvang 13.30 uur, enkel op reservering.

**Boekenkast**
Onze boekenkast is geopend op dinsdag- en donderdagmiddag van 14.00 tot 16.00 uur. Melden bij binnenkomst.

**Beweegroute**
Is in de maak. Informatie volgt z.s.m.

Uiteraard heeft u bij het bezoek van het buurthuis geen koorts, of verkoudheidsklachten. 
Een mondkapje dragen bij binnenkomst is verplicht. Indien u heeft plaats genomen op uw zitplaats, mag het mondkapje af. 
Voor een toiletbezoek gaat het mondkapje weer op. Verder zijn natuurlijke de gebruikelijke RIVM regels van toepassing.




**Update Buurthuis Keijenburg**

Beste gebruiker/bezoeker van Buurthuis Keijenburg,

Zoals u allen gehoord heeft is Nederland, vanwege het corona virus, vanaf half december 2020 in een lockdown. 
Deze lockdown, incl avondklok is verlengt tot ten minste 15 Maart 2021.
Helaas betekend dit dat wij als buurthuis tot en met 15 maart 2021 niet op een reguliere wijze open kunnen.
Sociaal verkeer en sociale contacten moeten immers tot een minimum beperkt blijven.

Wel wordt er van de buurthuizen gevraagd of zij iets kunnen betekenen tegen de eenzaamheid.
Eenzaamheid ligt zeker in deze tijd sneller op de loer.
Daarom zijn er, zoals hierboven beschreven, voor hen die het nodig hebben, enkele activiteiten georganiseerd binnen de richtlijnen vanuit het RIVM.

Voor nu; Hou vol!
Blijf zoveel mogelijk thuis, houdt u zich aan de regels en blijf gezond!
Wij hopen snel weer veilig op een reguliere wijze iets te mogen betekenen voor u.

Tot ziens!
Team Keijenburg.
 

**Gezamenlijk statement buurthuizen Roosendaal en bijbehorende dorpen.**

Buurthuizen (wijk/dorpshuizen) zoeken een weg binnen de huidige corona maatregelen.
Dit doen we samen. Er is met grote regelmaat gezamenlijk overleg tussen alle buurthuizen, de gemeente Roosendaal en Wijzijn Traversegroep als sociale partner hierin. Samen komen we tot antwoorden en ondersteunen we elkaar in de vragen die er liggen.

Buurthuizen zijn een aparte groep binnen de huidige richtlijnen. We vallen onder de horeca, maar hebben sinds kort een uitzonderingspositie waarin we voor ouderen, eenzamen en kwetsbaren in de samenleving iets mogen bieden binnen de mogelijkheden die er zijn.

Elke buurt, elke wijk, elk dorp is anders. Ieder heeft zijn eigen sociale kaart, zijn eigen mogelijkheden, zijn eigen onmogelijkheden en vooral zijn eigen (ondersteuningen)vragen.
Daarom is het al dan niet openstellen, of deels openstellen van de buurthuizen maatwerk.
De basis is gelijk maar de uitvoering zal van elkaar verschillen.
Sommige buurthuizen gaan open, anderen blijven gesloten of openen enkel voor bepaalde groepen.
Dit zijn weloverwogen keuzes, gebaseerd op de (on)mogelijkheden, behoeftes en inzichten die er in die specifieke buurt of dorp zijn of juist ontbreken.

De veiligheid staat voorop. De veiligheid van de bezoekers, het personeel en de vrijwilligers. Houdt u zich daarom aan de regels die er binnen uw buurthuis gelden. Ieder buurthuis maakt zijn eigen mogelijkheden en regels kenbaar via hun mailingen, website/sociale media en bij de locatie zelf.

Alleen op die manier kunnen we samen de mogelijkheden benutten die er wel zijn.
Voor nu; blijf gezond en vergeet elkaar niet.

Namens alle Roosendaalse buurthuizen, Dankuwel.
 
