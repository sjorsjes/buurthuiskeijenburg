---
date: 2020-06-01
---

# Buurthuis Keijenburg gaat wegens het Corona virus 2 juni gedeeltelijk open.

Buurthuis Keijenburg is van oudsher een ontmoetingscentrum, een locatie waar men af kan spreken, koffie kan drinken en met elkaar in contact kan komen en blijven. Nu de regels en adviezen vanuit het RIVM gelukkig weer wat versoepeld worden liggen er vanaf 2 juni weer meer mogelijkheden om terug te werken naar onze oude rol als verbindend element in de wijk. Hier zijn we dan ook ontzettend blij om; we missen het contact met onze mensen, onze verenigingen en onze vrijwilligers enorm. Maar het is uiteraard ook wel spannend, we kunnen helaas nog niet in de toekomst kijken en er zijn nog veel onduidelijkheden. Hoe en wanneer de uiteindelijke situatie bereikt wordt weet niemand maar we hebben er het volste vertrouwen in dat we ons ook in deze tijden er samen doorheen kunnen slaan.

Afgelopen periode hebben we met het bestuur van Keijenburg gekeken naar de mogelijkheden die we kunnen bieden, waarbij we de veiligheid van onze vrijwilligers, personeel, maar zeker ook onze bezoekers vooropstellen.

<a href="/buurthuiskeijenburg/files/corona-protocol-keijenburg-versie-2-juni-2020.pdf" class="btn">Bekijk ons Corona protocol</a>

### Vanaf 2 juni tot en met 10 juli zijn we deels weer open als ontmoetingscentrum. 
## De ochtend openen we van 9.30 - 11.30 uur en de middag van 13.30 - 15.30 uur. In de grote zaal kunnen we u de gelegenheid bieden om, op veilige afstand van elkaar, toch samen koffie te drinken en met elkaar in contact te zijn. U kunt uw plaats vooraf reserveren. Bij voorkeur per mail. (buurthuis.keijenburg@home.nl) Binnenlopen zonder reservering is helaas niet mogelijk.
Bij binnenkomst zijn wij verplicht te vragen naar uw gezondheid. Dus blijf bij klachten alstublieft thuis want bij verkoudheid mogen we u niet binnen laten. 
Uiteraard nog steeds de huidige corona richtlijnen; geen handen schudden, handen wassen, in de elleboog hoesten en ten alle tijden 1,5 meter afstand houden.

Op 25 juni jl. hebben we 2 bijeenkomsten gehouden om met onze verenigingen na te gaan hoe we in september weer samen kunnen komen. Dit resulteert in een samenwerking waarin we per vereniging maatwerk gaan leveren. Meerdere verenigingen hebben namelijk eigen regels opgelegd gekregen vanuit het RIVM.
We kijken samen naar mogelijkheden ipv onmogelijkheden en zijn bezig met een inventarisatie. In juli/augustus zal er contact zijn om afspraken met elkaar te maken zodat we in september weer veilig kunnen starten met het verenigingsseizoen.

Wij wensen een ieder een mooie zomer,
Buurthuis Keijenburg is van 11 juli tm 31 augustus gesloten wegens zomervakantie en voorbereidingen voor de opening op 1 september.

Tot dan!
Team Keijenburg.













