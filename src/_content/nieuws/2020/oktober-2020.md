---
date: 2020-10-14
---

# Update n.a.v. de  Corona persconferentie van 13 oktober 2020.

Beste gebruikers van Buurthuis Keijenburg,

Na de persconferentie van 13-10-2020 is de boodschap voor iedereen hard, maar duidelijk.
Ook wij als buurthuis vallen onder de aangescherpte horeca maatregelen. 
Maatregelen die erop gericht zijn om sociaal verkeer in te dammen en ontmoetingen drastisch in te perken om zo het virus weer in de hand te krijgen. 

De besmettingen in Roosendaal lopen op.  En ondanks dat we binnen Keijenburg scherpe maatregelen getroffen hebben, gaan we het risico voor de komende 4 weken even helemaal uit de weg. Veiligheid voorop; de veiligheid voor u als bezoeker, maar ook de veiligheid van ons personeel en vrijwilligers.

Vanaf vandaag; woensdag 14-10, 22.00 uur zal ons buurthuis daarom gesloten zijn voor een periode van minimaal 4 weken. 
Dit is ook in overleg met alle Roosendaalse buurthuizen en de gemeente.
Wij hopen dat we u na deze sluitingsperiode weer van harte welkom mogen heten, want wat hebben wij u hard nodig. 
Zodra er meer bekend is, hoort u uiteraard van ons.

Voor nu: blijf Gezond!

Team Keijenburg
