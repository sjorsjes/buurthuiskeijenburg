---
date: 2023-07-04
---

# Wees welkom bij Buurthuis Keijenburg!
Weet u al wat er allemaal te doen is binnen Keijenburg?
We huisvesten zo'n 45 verenigingen en er is voor elk wat wils. De hele week is er genoeg te doen!
Benieuwd wat? Dit is te vinden in de vaste week agenda. (klik op activiteiten/ vaste activiteiten)
Ook stellen de verenigingen zich voor! (klik op verenigingen)

## Ijsjes te koop!
Vanaf heden zijn er lekkere handijsjes te koop bij buurthuis Keijenburg!
Loop eens binnen, er is voor ieder wat wils!

## Komt u ook?
- 14 juli Bingo
- 23 september Burendag
- 27 sept Open dag Creatief Cultuur en Dans
  
Houd de site en facebook goed in de gaten! Na de zomer volgen er weer nieuwe
activiteiten zoals open dagen, dansmiddag/avond en filmmiddagen!
Meer informatie volgt op een later tijdstip.

## Heropening speeltuin Keijenburg.
Zoals u wellicht al gezien heeft is de speeltuin naast het buurthuis opgeknapt! De hekken zijn weg, 
het is overzichtelijker en er is voor ieder wat wils. Voor de kleintjes zijn er speeltoestellen en een zandbak, voor de iets groteren 
is er een voetbal/basketbal veldje en zelf aan de volwassenen/ouderen is gedacht. Het jeu de boule veldje is 
opgeknapt en gaat in gebruik genomen worden. De nieuwe picknickbanken zorgen voor een gezellig zitje dus 
de Burgehout is een mooi multifunctioneel veld rijker!
Materialen voor de spellen zijn (tijdens openingstijden) gratis te leen bij het buurthuis. Geef wel even je naam op en ben er zuinig op. Zo kan iedereen er van genieten.
Wees welkom!

## Digipunt Keijenburg; elke dinsdag tussen 10 - 12 uur
Kunt u wel wat hulp of uitleg gebruiken rondom de digitale wereld? Bij uw computer, tablet of telefoon?
Denk aan software bediening, hulp bij overzetten, digid instellen, QR-codes ed....
Elke dinsdagochtend tussen 10 en 12 uur is Wim, onze vrijwilliger aanwezig in het cafe van Keijenburg om u te helpen!
Schroom niet, samen komen we er wel aan uit!
(er wordt niet gerepareerd....)

## Zomer sluiting.
De zomervakantie komt er weer aan. Van 22 juli tm 20 augustus genieten al onze vrijwilligers van hun welverdiende vakantie.
Vanaf 21 augustus staat iedereen van team Keijenburg weer graag voor u klaar!

