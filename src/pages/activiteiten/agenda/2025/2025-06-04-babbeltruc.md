---
layout: "../../../../layouts/content.astro"
title: babbeltruc; informatieve avond op een ludieke manier
time: "18.30"
date: "2025-06-4"
---

## Babbeltrucs……….,
## Wie trapt er in……….???????

Steeds vaker vernemen we via de media over zogenaamde babbeltrucs. 
Op zich betrouwbaar overkomende personen proberen met een geloofwaardig verhaal zich 
kostbaarheden zoals sierraden, geld, bankpas en/of pincode toe te eigenen. Het zijn veelal ouderen 
en alleenstaande mensen die hier de dupe van worden. Maar ook zijn er al heel veel jongeren en zelf 
zakenmensen de dupe geworden! Ze zijn vaak in een net pak en men heeft totaal niet in de gaten dat 
deze mensen dus ook oplichters zijn!

Hieronder enkele voorbeelden:

-	Mensen worden afgeleid bij de pinautomaat, waardoor de pincode wordt afgekeken of gefilmd. 
  Later wordt op een slinkse manier de pinpas ontfutseld.
-	Er wordt bij een alleenstaande aangebeld door iemand van het energiebedrijf. 
  Deze persoon heeft een verhaal over een dringende storing en praat zich op deze manier binnen. 
  Hij vraagt bijvoorbeeld naar de verwarmingsketel en terwijl de bewoner hem voorgaat om de verwarmingsketel te wijzen,   
  gebeurt er weer wat spannends. 
-	Een oudere dame met een rollator wordt aangesproken op straat door iemand die bijvoorbeeld dringend een arts nodig heeft. 
  Met een plattegrond zwaaiend weet hij de oude mevrouw weg te lokken bij haar rollator. 
  Op een snelle manier is ze al haar kostbaarheden kwijt.
-	Een pakketbezorger komt aan de deur met een pakketje dat niet voldoende gefrankeerd is. 
  Er moet met de pinpas een klein bedrag aan strafport betaald worden. Daarvoor heeft de bezorger een mobiele 
  pinautomaat met een geheugen. Kijk eens wat er tijdens de transactie gebeurd. 

Dit zijn maar enkele voorbeelden van de honderden praktijkgevallen waarvan aangiften zijn gedaan bij de politie. 
Steeds weer weten criminelen nieuwe babbeltrucs te verzinnen en toe te slaan. 


## Voorkomen is altijd nog beter dan…… genezen!

Vanuit de Stichting Gezondheid en Welzijn verzorgen een viertal vrijwilligers die bij de politie hebben gewerkt, 
voorlichtingsbijeenkomsten, waarbij met live gespeelde voorbeelden kenbaar wordt gemaakt hoe criminelen te werk gaan. 
Eerst wordt getoond hoe mensen in de val worden gelokt. Hierna volgt een evaluatie en interactie met het publiek.
Vervolgens wordt de cases nog eens overgespeeld met duidelijke tips hoe men bij argwaan het beste kan reageren en 
de oplichters kan weren. Uiteraard is er ook volop gelegenheid voor het stellen van vragen en natuurlijk de waardevolle 
folders met tips mee te nemen.

Ondanks dat het om een serieus onderwerp gaat, wordt het op een komische en ludieke manier gebracht. 
Hierdoor wordt belangrijke informatie en amusement in een middag en/of avond samengebracht. 
De ervaring heeft geleerd, dat dit de meest effectieve manier is om de boodschap duidelijk over te brengen.
De 83-jarige mevr. De Bruin doet alles in het dialect, zodat ondanks de ernst van de zaken, 
er gelachen kan worden en er een ontspannen en gezellige sfeer heerst.


## Datum: Woensdag 4-juni 2025

Inloop	: 18.30 uur
Aanvang	: 19.00 uur 
Einde 		: +/- 21.00 uur

Buurthuis Keijenburg
Keijenburg 70
Roosendaal

## Gratis entree & gratis kopje koffie/thee

Mede mogelijk gemaakt door Buurthuis Keijenburg, WijZijn & KBO Roosendaal.


 

